---
title: På gång - Vinter 2025
description:
date: 2025-12-03

---


# Vad är på gång i föreningen under vintern?

Vintern är här och styrelsen önskar informera om ett par saker som händer i föreningen under vintern.

## Avgiften
Samtliga fasta kostnader för föreningen fortsätter att öka även nästa år (VA-taxa, Avfallshämtning osv), men tack vare styrelsens arbete med att dra ner på föreningens utgifter under 2025 så har vi en bra ekonomisk utgång, vilket gör att styrelsen har beslutat att **inte** höja avgiften 2026.

## Målning
Med start i december kommer taken i trapphusen på Fiskaregatan och Kullallén att målas och förberedas för nya ljudisolerandeplattor.

## Portdörrar
Under v5 kommer dörrarna in till trapphusen på Kullallén att bytas, dessa har länge varit dåliga och släppt in kyla utifrån.

Resterande portdörrar i föreningen kommer också successivt bytas, men detta arbete ligger längre fram i tiden.

## OVK
I början av 2026 kommer arbete med att installera fler ventiler i ett stort antal bostadsrätter genomföras, de berörda kommer informeras när arbetet planeras genomföras. Styrelsen inväntar fortfarande datum från entreprenören.

Styrelsen har tidigare skickat ut information om vilka åtgärder du som bostadsrättsinnehavare behöver utföra i din bostadsrätt. I början av 2026 kommer styrelsen följa upp så att dessa åtgärder är utförda, i fall då bostadsrättsinnehavaren inte har gjort detta kommer föreningen bli tvungna att anlita entreprenör för att utföra åtgärderna (kostnaderna för detta hamnar på berörd bostadsrättsinnehavare). Exempel på fel som åligger bostadsrättsinnehavaren att åtgärda är exempelvis då man har tapetserat över ventiler, bytt toalettdörr till en som inte låter luft passera, eller installerat fel typ av köksfläkt direkt kopplad på ventilationen (endast kolfilterfläktar är godkända enligt [ordningsreglerna](https://brfboken.nu/pdf/Ordningsregler-Bostadsr%C3%A4tt.pdf)).

## Gym
Föreningen har ett gym som ligger i anslutning till tvättstugan på Fiskaregatan. Styrelsen har installerat ett gäng nya maskiner under hösten.

Regler och mer info finns på dörren in till gymmet samt [här](https://brfboken.nu/foreningen/gym/)




*//Styrelsen*
